॥ स्व॒स्ति न॒ इन्द्रो॑ वृ॒द्धश्र॑वाः । स्व॑स्ति नः॑ पू॒षा वि॒श्ववे॑दाः । 
स्व॒स्तिन॒स्तार्क्ष्यो॒ अरि॑ष्टनेमिः । 
स्व॒स्ति नो॒ बृह॒स्पति॑र्दधातु 
॥ ॐ शान्तिः॒ शान्तिः॒ शान्तिः॑ ॥

नारायण सूक्तम्

ॐ सह नाववतु । सह नौ भुनक्तु । सह वीर्यं करवावहै ।
तेजस्विनावधीतमस्तु मा विद्विषावहै᳚ ॥
ॐ शान्तिः शान्तिः शान्तिः ॥

ओम् ॥ सहस्रशीर्​ष-न्देवं विश्वाक्षं-विँश्वशम्भुवम् ।
विश्वं नारायण-न्देवमक्षरं परम-म्पदम् ।

विश्वतः परमान्नित्यं-विँश्वं नारायणग्ं हरिम् ।
विश्वमेवेद-म्पुरुष-स्तद्विश्व-मुपजीवति ।

पतिं-विँश्वस्यात्मेश्वरग्ं शाश्वतग्ं शिव-मच्युतम् ।
नारायणं महाज्ञेयं-विँश्वात्मान-म्परायणम् ।

नारायणपरो ज्योतिरात्मा नारायणः परः ।
नारायणपरं ब्रह्म तत्त्वं नारायणः परः ।

नारायणपरो ध्याता ध्यानं नारायणः परः ।
यच्च किञ्चिज्जगत्सर्वं दृश्यते᳚ श्रूयतेऽपि वा ॥

अन्तर्बहिश्च तत्सर्वं-व्याँप्य नारायणः स्थितः ।
अनन्तमव्ययं कविग्ं समुद्रेंऽतं-विँश्वशम्भुवम् ।

पद्मकोश-प्रतीकाशग्ं हृदयं चाप्यधोमुखम् ।
अधो निष्ट्या वितस्यान्ते नाभ्यामुपरि तिष्ठति ।